Na odru ljubljanske Drame se drevi ustavlja prva slovenska godba na pihala, ki že
več kot 15 let preigrava skoraj izključno ulični džez New Orleansa. Cerkljanski Kar Češ
Brass Band, ki neworleanški džez interpretira na svojevrsten in svež način, so v gledališče
povabili v sklopu cikla Drama Akustika.
Tretji oktobrski konec tedna na Ravnah na Koroškem zdaj že tradicionalno poteka
Festival slovenskega jazza, katerega spremljajoči dogodki se na Koroškem vrstijo že od
septembra. Tridnevni festivalski vrhunec je v Kulturnem centru Ravne odprl Big Band
RTV Slovenija z vsestranskim glasbenikom Boštjanom Gombačem.
Murskosoboški policisti so 33-letniku z območja Murske Sobote zasegli posušeno konopljo, sadike in gotovino, za katero sumijo, da jo je dobil s preprodajo. Pri tem so v
hiši osumljenega odkrili poseben prostor za gojenje konoplje pod umetno svetlobo. V tem
prostoru so našli in zasegli tudi 20 sadik konoplje, visokih do 90 centimetrov, in dober
kilogram posušene oz. delno posušene konoplje.
