 Jis pakartojo, kad įvykusiame susitikime abi šalys patvirtino bendrą siekį mažinti įtampą dėl kariuomenės judėjimų ir apsikeitė nuomonėmis apie pastangas stiprinti pasitikėjimo ir saugumo priemones, užtikrinti panašių sprendimų priėmimo skaidrumą ateityje. „Būtina pabrėžti, kad tokia padėtis susidarė dėl pasitikėjimo ir informacijos stokos. Labai svarbu, kad partneriai amerikiečiai parodytų siekiantys konstruktyvaus dialogo pagal Vienos dokumentą dėl pasitikėjimo ir saugumo stiprinimo priemonių“, – kalbėjo sekretorius. „Tačiau mūsų šalies pozicija dėl regiono militarizacijos nepriimtinumo lieka nepakitusi. Mes ir toliau laikysimės nuoseklaus užsienio politikos kurso, siekdami sumažinti karines ir politines įtampas Europoje ir palaikyti abipuse pagarba paremtą dialogą tarp šalių partnerių taikos ir saugumo užtikrinimo vardan“, – patikino jis.

Skaitykite daugiau: https://www.lrytas.lt/pasaulis/ivykiai/2019/10/30/news/po-vasingtono-paaiskinimo-baltarusijos-sprendimas-keisti-plana-del-jav-kariu-12379855/