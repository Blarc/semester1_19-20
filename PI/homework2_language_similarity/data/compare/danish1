Danmarksrekorden for kæmpegræskar blev sat sidste år under Tivolis danmarksmesterskab i kæmpegræskar. 589,4 kilo lød rekorden på dengang. Men det må siges at blegne, når der sammenlignes med solen.

Halloween-solen stammer fra oktober 2014, men NASA opfordrer til, at man downloader billedet for at fejre torsdagens højtid. Billedet er taget af en rumsonde, som blev sendt op for at observere solens indflydelse på jorden.

NASA har blandet to billeder sammen taget ved forskellige bølgelængder for at skabe en sol med et halloween-lignende udseende.